- meta:
    id: 1
    slug: parco-albignasego
  name: PARCO DELLA COSTITUZIONE
  subtitle: Albignasego (PD) 2021
  description: > 
    Da area marginale incolta a parco pubblico che connette tessuto urbano e campagna coltivata. Il progetto del Parco della Costituzione di Albignasego, sviluppato con Mide Architetti, parte da una riflessione alla scala territoriale, con l’obiettivo di coniugare e trovare un equilibrio tra costruito e paesaggio, tra funzionalità e ambiente, innescando nuove connessioni. Gli elementi del paesaggio dalla forte vocazione campestre vengono reinterpretati all’interno del parco e diventano elementi caratterizzanti, memoria storica, e al contempo funzionali alle nuove attività. Una trama di percorsi secondari scandisce la suddivisione degli spazi, assicurando la permeabilità dell’area e la connessione tra le attività, pensate per diverse tipologie di utenze e di utilizzo durante tutto il corso dell’anno.
    <br/>
    <br/>
    Crediti fotografici: Alessandra Bello
- meta:
    id: 2
    slug: giardino-sui-colli-pesaresi
  name: GIARDINO SUI COLLI PESARESI
  subtitle: Pesaro 2021
  description: >
    Bellezza colta e contemporanea, eleganza esclusiva e raffinata caratterizzano gli spazi esterni del giardino, che si trova immerso nelle colline pesaresi. 
    Un progetto di stile coordinato e coerente, dove architettura, giardino e arredamento sono tutt’uno e ogni ambiente è pensato per chi lo abitera':
    l’orto giardino su vasche in corten e l’angolo delle rose, l’ingresso pedonale, all’ombra di scultorei pini secolari, che viene guidato da una seduta e gruppi morbidi di arbusti, il falò immerso nelle ortensie, il muro scenografico. Un sistema di percorsi regolari organizza lo spazio e la fruizione del giardino e delle due aree più significative dedicate alla piscina e al campo da padel richiesti dalla committenza. Arbusti con volumi, texture e orditure diverse permettono di creare una quinta visiva uniforme dalla casa verso il giardino.
    <br/>
    <br/>
    Crediti fotografici: Silvano Bacciardi
- meta:
    id: 3
    slug: nel-bosco-dei-corbezzoli
  name: NEL BOSCO DEI CORBEZZOLI
  subtitle: Arezzo 2019
  description: >
    L’area del Bosco di Sargiano nel quale il progetto si inserisce rappresenta un elemento di grande valore naturalistico da rispettare, offrendo spunti progettuali interessanti relativi sia alla scelta dei materiali che della vegetazione.
    Il progetto valorizza le alberature esistenti, specialmente querce e corbezzoli, elementi peculiari all’interno del giardino. Alberi a spalliera sono utilizzati al fine di separare visivamente la zona della piscina dalla zona del parcheggio.  Macchie di grandi arbusti vengono disposte all’interno del bosco e in corrispondenza della radura boscata per garantire colore, volume e profondità visiva. Una doppia parentesi di graminacee e fioriture effimere avvolge la zona della piscina.
- meta:
    id: 4
    slug: villa-medicea-careggi
  name: RESTAURO DEL PARCO DELLA VILLA MEDICEA DI CAREGGI
  subtitle: Firenze - 2022
  description: >
    Il progetto di valorizzazione del giardino e del parco della Villa medicea di Careggi, in considerazione della stratificazione storica giunta ai giorni nostri ancora leggibile, parte da un progetto di restauro conservativo dell’impianto, arricchito da citazioni botaniche a richiamare peculiarità delle diverse epoche in un’ottica di fruizione e di gestione contemporanea dello spazio, lavorando con i temi della sostenibilità ambientale, della biodiversità e del valore ecosistemico di un bene storico di questa rilevanza. 
    Al fine di mantenere la leggibilità delle stratificazioni storiche, è stato proposto un intervento di tipo conservativo per quanto riguarda il disegno e le architetture del giardino.  Dal punto di vista delle scelte botaniche, il rinnovamento ha tenuto conto dell’evoluzione botanica che c’è stata fino a oggi, selezionando varietà analoghe per aspetto estetico e ricercatezza botanica, ma preferibili rispetto a manutenzione, a periodi di fioritura e a capacità di resistenza.
    <br/>
    <br/>
    Gruppo di lavoro:
    <br/>
    pool landscape, Dott. For Daniele Bartolini, Dott. For. Cristiano Castaldi, Arch. Ilaria Forti
- meta:
    id: 5
    slug: impresa-e-territorio
  name: IMPRESA E TERRITORIO
  subtitle: Ancona 2015 - in corso
  description: >
    Dalla volontà di creare una forte sinergia con il territorio nel quale è inserita, nasce la collaborazione con l’impresa Loccioni. 
    A partire da una visione strategica sulle diverse aree di proprietà, lo studio mira a sviluppare progettualità in grado di
    valorizzare non solo le singole aree private ma l’intero territorio, lavorando con la biodiversità, la diversificazione agricola, la progettazione partecipata ed un uso coerente delle energie rinnovabili. 
    Questo processo culturale si fonda sulla diffusione della conoscenza con un focus sul rapporto tra impresa, agricoltura, tecnologia e accoglienza, sulla diffusione della cultura attraverso l’organizzazione di eventi formativi, di mostre temporanee, di mercati alimentari e molto altro. Questa “sosta creativa, collettiva e condivisa” potrà alimentare il senso di appartenenza al luogo, ed essere motore per la condivisione delle idee, e nuovo polo di attivazione territoriale.
- meta:
    id: 6
    slug: hotel-regina-adelaide
  name: HOTEL REGINA ADELAIDE
  subtitle: Garda (VR) 2019
  description: >
    La riqualificazione del giardino dell’hotel sulle rive del Garda diventa l’occasione per migliorarne la fruibilità e caratterizzarlo dal punto di vista della vegetazione: un giardino dalla doppia anima, formale e naturaliforme al contempo.
    La localizzazione dell’area di intervento, caratterizzata dal particolare microclima del lago,
    influenza la scelta delle specie vegetali, così come il contesto storico paesaggistico. La varietà della flora mediterranea, i
    vigneti, le coltivazioni di cereali, le limonaie con le loro strutture peculiari, costituiscono il paesaggio storico culturale di riferimento per gli aspetti vegetazionali.
    Alcuni elementi del giardino storico all’italiana sono il punto di partenza per definire la strategia progettuale dello spazio aperto.
    Il nuovo progetto reinterpreta in chiave contemporanea questi elementi, calandoli nel contesto storico e paesaggistico di riferimento.
- meta:
    id: 7
    slug: riqualificazione–giardini-pubblici
  name: RIQUALIFICAZIONE GIARDINI PUBBLICI
  subtitle: Castiglion Fiorentino 2021
  description: >
    La riqualificazione dei giardini pubblici è un’occasione per ridisegnare un luogo storico dei primi del ‘900, ormai snaturato da una stratificazione di interventi successivi, e per restituire una nuova identità alla porta di accesso al centro storico del paese, consegnando ai cittadini uno spazio accogliente e vitale in una delle più belle terrazze sulla Val di Chiana.
    La vegetazione torna ad essere protagonista come nel disegno originario, grazie ad un sistema di aiuole che descrivono lo spazio delimitate da sedute perimetrali; la nuova pavimentazione drenante permette una fruizione più sicura e gli elementi architettonici sono stati ripensati cercando un giusto compromesso tra funzionalità ed estetica, anche attraverso una selezione unitaria e attenta dei materiali.
- meta:
    id: 8
    slug: borgo-pignano-florence
  name: BORGO PIGNANO FLORENCE
  subtitle: Firenze 2022 - in corso
  description: >
    Il progetto di valorizzazione paesaggistica della proprietà, una villa inserita nelle colline di Firenze che verrà trasformata in un resort di lusso, punta a enfatizzare il genius loci, nel rispetto delle necessità derivanti dalla nuova funzione dell’edificio, grazie alla lettura delle tracce rinvenute nel giardino, alla loro reinterpretazione e all’introduzione di elementi di contemporaneità. 
    Queste azioni permettono di definire diverse ambientazioni: il Giardino segreto,
    fatto di scorci nascosti, di dense masse di alloro e di sedute poste all’ombra di grandi lecci; il Giardino delle delizie, un luogo di visuali aperte sul grande cedro e sul paesaggio circostante; la Corte delle camelie e delle ortensie, un piccolo spazio ombroso dedicato alle aree esterne delle depandance; la Passeggiata nell’oliveto e la piscina.
- meta:
    id: 9
    slug: colle-allegro
  name: COLLE ALLEGRO
  subtitle: Arezzo 2022 - in corso
  description: >
    Il progetto del giardino di questa vasta proprietà sui colli aretini si rapporta con i grandi alberi presenti all’interno del parco, che ne raccontano la bellezza secolare.
    Diversi ambiti caratterizzano lo spazio esterno: il giardino all’italiana, minimale e rigoroso, organizzato secondo una struttura semplice e leggibile che scandisce lo spazio; la terrazza alberata del fronte villa, una passeggiata sensoriale da percorrere all’ombra dei grandi alberi secolari guidata da bordure profumate formate da arbusti tappezzanti dalle fioriture scalari; il palmeto, un angolo dal carattere tropicale enfatizzato dalla presenza di arbusti scultorei in una matrice di tappezzanti; il grande parco di ingresso cinto da cipressi svettanti e gruppi di olivi, dove i maestosi lecci secolari sono i protagonisti.
